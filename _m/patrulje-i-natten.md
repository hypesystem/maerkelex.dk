---
name: Patrulje i natten
tags:
- uofficielt
image: patrulje-i-natten.jpg
age: 12-16 år
buylink: https://www.facebook.com/share/14NwqdkxZDz/?mibextid=wwXIfr
date_added: 2025-08-25
---
### Beskrivelse

1. Refleksionstur i mørket
Patruljen går en tur med en leder i det område, hvor et tidligere natløb gik galt. Der tales undervejs om lyde, stemninger og oplevelser. Spejderne reflekterer over, hvad der skabte utryghed, og hvordan de reagerer i mørket – både individuelt og som patrulje.

2. Refleksløb og patruljekontrakt
Patruljen gennemfører et refleksløb uden ledere, hvor de undervejs svarer på refleksionsspørgsmål:
- Hvad kan jeg gøre for at hjælpe min patrulje gennem et natløb?
- Hvad kan min patrulje gøre for at hjælpe mig?
Efter løbet samles patruljen og laver en patruljekontrakt, hvor de formulerer konkrete aftaler og støttepunkter, de vil bruge fremover.

3. Planlægning og afvikling af natløb for yngre spejdere
Patruljen står selv for at planlægge og gennemføre et kort natløb for yngre spejdere. De får erfaring med at skabe en god oplevelse og ser, hvordan det er at være på den anden side – som postmandskab og arrangører.

4. Gennemførelse af natløb med brug af kontrakten
Patruljen gennemfører et natløb, der er tilpasset deres niveau og giver mulighed for at bruge de aftaler, de har lavet. Formålet er at skabe en succesoplevelse, hvor patruljen mærker, hvordan deres fællesskab og forberedelse gør en forskel.

Mærket anbefales til tropalderen (12-16 år), men kan justeres og tilpasses til ældre eller yngre spejdere afhængigt af erfaring og modenhed. Det er ikke egnet til at tage alene – det skal tages som patrulje.
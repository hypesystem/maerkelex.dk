---
name: Gruppeweekendmærket
tags:
- uofficielt
image: gruppeweekendmaerket.jpg
buylink: https://www.facebook.com/Gruppeweekend-m%C3%A6rket-102679695307141/?tsid=0.6752824834591874
---
Mærket er egnet til alle aldre og et af de nyeste uofficielle mærker i en længere række af seje spejdermærker.

Gruppeweekend-mærket blev skabt i 2020 i coronaens skygge. 1. Rønne Trop og Flok er én af landets ældste spejdergruppe – fra 1911. Vi har afholdt gruppeweekend, så langt der kan erindres, men har aldrig haft et mærke for at markere weekenden før nu.

Gruppeweekend er for os lig med "oprykning". Vi har 5 spejdergrene, og spejderne rykker op på Gruppeweekend. Oprykning har en lang ritualer, hvor de fleste bygger på traditioner i mere end 50 år og ”hemmelige” – kun for de indviede. For mange af de yngste spejdere er det den første weekend med overnatning uden forældre, og derfor også en stor udfordring. Derfor er det oplagt at have et mærke for den skelsættende spejderoplevelse, som med stolthed kan syes på uniformen. Og et mærke der bæres af alle i gruppen og knytter venskab for livet.  

Mærket symboliserer sammenhold og venskaber. Spejderne står i rundkreds og holder i hånd. Altså, etablerer broderskabets bånd. Vi er alle forskellige og afhængige af hinanden for at kunne løft i flok. Mærket består af to rundkredse af spejdere, hvilket symboliserer henholdsvis børn og unge samt udvikling, og at vi består af store og små. Og at de store danner skjold og tager hånd om de mindre. I relation til oprykning symboliserer de smilende ansigter, at vi er med, fordi det giver mening at gøre noget for andre, og at det giver os stor glæde. Sammen danner vi solen, som står for varme, energi og livskvalitet. Solen kan ses i hele verden, men er aldrig en selvfølge – hverken om natten eller på en regnfuld dag. Vi sætter spor i verden og spreder liv. Solen er forudsætningen for at alle væsner og planter kan vokse op.

Gruppeweekend-mærket er et duelighedstegn, der indikerer at spejderen har deltaget og gennemført en Gruppeweekend. Mærket kan derfor kun erhverves én gang, og kun når man rent faktisk har deltaget i hele gruppeweekenden.

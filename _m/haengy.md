---
name: Hængy
tags:
- uofficielt
image: haengy.jpg
buylink: http://xn--shortymrket-g9a.dk/index.php/haengy
date_added: 2022-02-06
---
I starter tidligt lørdag med at hænge jeres hængekøje og oversejl op.
Hængekøjerne hænger ikke højere end at I kan lave jeres mad på et stormkøkken, mens I ligger i hængekøjen. I kan ligge ned eller sidde i køjen
Meningen er at I ikke skal forlade jeres hængekøje!

Dog skal lejren være brugbar. For eksempel kan I lave tovbaner således I kan sende ting og madvarer til hinanden i en pose hængende i en karabin.
I skal også kunne opbevare noget af jeres grej over jorden f.eks jeres rygsæk.
Når køje og oversejl er hængt op, er det op i køjen. Nu kan I begynde planlægning af jeres lejr. I kan sikkert finde på mange sjove ting.

Mellem kl 10 og kl 12, må I stige ud af køjen og rigge tovbaner, mad-elevatorer o.s.v. til.

Kl 12 er det ved at være frokosttid, tilbage i køjen.

Mellem kl 15 og kl 17 er der lejrbålsklargøring. D.v.s. sørge for bålplads og brænde. I løbet af dagen har I sikkert aftalt, hvad I skal underholde med til lejrbålet.

Kl 17 starter I aftensmaden i køjen og

kl 19 må I forlade køjen og tænde bålet og hygge.

Kl 22 er det atter i køjen og der bliver I til kl 8 næste morgen. Om aftenen kan I øve at kommunikere med morse.

Når i står op laves der morgenmad i køjen og

kl 10 slutter arrangementet i køjen. Har I planlagt at blive længere, fortsætter i blot efter samme regler.

Lejren afsluttes og I kan drage hjemad.

Selvfølgelig må man til enhver tid forlade køjen, for at forrette sin nødtørft.
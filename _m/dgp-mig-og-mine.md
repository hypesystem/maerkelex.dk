---
name: Mig og mine 10 mio. ven&#173;inder
tags:
- De grønne pigespejdere
- forløb
age: 5-16
image: dgp-mig-og-mine.jpg
infolink: https://pigespejder.dk/om-at-lave-aktiviteter/maerker/
buylink: https://www.spejdersport.dk/catalogsearch/result/?q=Spejderm%C3%A6rke+Mig+Og+Mine+10+Mio.+Veninder
---
Danske pigespejdere skal vide, at de er en del af det store globale pigespejderarbejde. De skal
opleve, at vi som pigespejdere har et fælles værdisæt, der gør, at vi sammen kan – og bør – spille
en rolle i verden. Med mærket vil der være naturligt fokus på pigespejdernes verdensorganisation
WAGGGS og de fem verdensspejdercentre, da begge institutioner er med til at skabe rammen for
det internationale pigespejderarbejde. Efter at have taget mærket vil både gruppen og den
enkelte pige have et øget internationalt engagement som resultat af forståelse og
fællesskabsfølelse. Håbet er, at både individer og grupper vil opsøge internationale
spejderoplevelser efterfølgende.

### Formål:
Pigerne skal introduceres til pigespejdernes verdensorganisation WAGGGS og få en
fornemmelse af, hvordan de selv er en del af et større netværk. De fem verdensspejdercentre
(Afrika, Mexico, England, Schweiz og Indien) præsenteres for pigerne. Hvor ligger centrene? Hvad
er der specielt ved dem? Hvilke aktiviteter laver man på centrene osv.? Pigerne skal finde ligheder
mellem spejdere fra forskellige lande; Hvad har vi til fælles?

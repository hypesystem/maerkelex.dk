---
name: 12 x på tur med dåsemad
tags:
- uofficielt
- forløb
image: paa-tur-med-daasemad.jpg
buylink: https://www.facebook.com/groups/412945165554073/permalink/2655319354649965/
buylink_requires_facebook_group_membership:
  name: Sct. Georg Distrikt - KFUM-Spejderne I Danmark
  url: https://www.facebook.com/groups/412945165554073/permalink/2655319354649965/
date_added: 2024-04-04
age: 10+
---
Formålet med dette mærke er at spejderne bliver bevidst om hvad de putter i munden. Dette mærke handler om at udvide deres horisont, og få dem til at tænke ud af boksen når det drejer som om madvalg.  

Vi oplever tit på lejre at der er meget madspild hvis der er rester af friske fødevarer, fordi man ofte bruger mere end nødvendigt. Med dette mærke er håbet at få dem til at tænke over dette. Når man laver mad fra en dåse - godt nok ubevidst - bruger man oftest det hele. 

Vi ser dette mærke som en god måde at lære spejderne om langtidsholdbar mad, som kan bruges på fx. vandre-og kanoturer.

Regler: 

- Varighed 48 timer 
- Der skal laves minimum seks hovedmåltider + snacks (2 x     morgenmad, 2 x frokost, 2 x aftensmad og snack)
- Alt der indtages, samt alle ingredienser der benyttes til retterne i de 48 timer skal komme fra en dåse. 
- Samme fødevare/ingrediens må IKKE bruges to gange til dine retter i løbet af de 48 timer på nær salt, peber og fedtstof 
- Vand er undtaget og må bruges som man synes 
- Hvert måltid skal bestå af indholdet fra minimum tre forskellige dåser. 

Definition på den dåse: 

- Dåsen skal bestå af ren metal dvs. "dreje dåser" må ikke bruges
- Må gerne være en spraydåse (fx fedtstof)

Størrelsen på mærket er 6x4 cm
Prisen er 15 kr. pr. mærke + porto. 
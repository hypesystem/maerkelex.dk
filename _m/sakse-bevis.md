---
name: Sakse-bevis
tags:
- uofficielt
age: 6-10
image: sakse-bevis.jpg
buylink: https://stenlanderne.dk/saksebevis-maerke
date_added: 2025-06-05
---
### Beskrivelse
Mærket er for alle, men målrettet de yngste spejdere. Vi opfordrer til at mærket tages over 3 møder eller 2 møder og 1 tur. Alternativt at sakse-skills indbygges i et længere forløb.

## Formål
At træne finmotorik, at lære saksen som værktøj at kende og at være DET FØRSTE sikkerhedsmærke (før kniv, sav og økse) som spejderne møder.

### Aktiviteter til mærket
- Kend saksens dele (undersøg forskel på højre/venstre hånds sakse) - hvor mange skær er der på en saks? Er der forskel på spidsen på forskellige sakse? 
- Undersøg forskellige slags sakse: Størrelser, typer osv. Hvilke sakse er bedst til hvilken opgave? Hvilken saks er bedst at holde på?
- Kend sikkerhed ved brug af saks (ikke løbe med saksen, hvordan man rækker en saks, hvordan man opbevarer en saks) 

### Forslag til klippe øvelser
- Klip efter streg på papir (print evt klippe øvelser fra "Filer" boksen på linket eller tegn selv streger som skal klippes ud)
- Klip purløg på æggekagen / persille til persillesovsen
- Klip bacon/pølser under madlavningen 
- Klip pizza-slices
- Klip julepynt/påskepynt 
- Klip den længste strimmel af et stykke papir som du kan 
- Klip hår på en dukke/din leder(evt paryk lavet af garn....)
- Kravl igennem et stykke papir
- Krøl gavebånd, klip tape og gavepapir (og pak "gaver" ind)
- Klip gækkebreve, snefnug eller papirklip som HC Andersen (evt til sangen papirklip af Kim Larsen)
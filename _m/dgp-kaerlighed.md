---
name: Kærlighed
tags:
- De grønne pigespejdere
- forløb
age: 5-16
image: dgp-kaerlighed.jpg
infolink: https://pigespejder.dk/om-at-lave-aktiviteter/maerker/
buylink: https://www.spejdersport.dk/catalogsearch/result/?q=De+Gr%C3%B8nne+Pigespejdere+K%C3%A6rlighed
---
En stor del af en piges hverdag og tanker handler om kærlighed. Det kan være kærlighed til sine
forældre, mellem prinser og prinsesser i historier, forelskelse i skolens lækreste fyr osv. Målet
med dette mærke er, at pigerne får lov til at dykke ned i disse tanker og sammen reflektere over
dem på et niveau svarende til der, hvor de er i livet. Pigerne vil forhåbentlig blive mere bevidste
om, hvad kærlighed betyder for dem selv og for andre og blive i stand til at handle derefter.

Spirerne skal arbejde med den klassiske kærlighed. Gennem eventyrenes verden bliver spirerne
introduceret for en klassisk kærlighedshistorie, og de skal prøve at sætte sig i karakterernes sted.
Hvorfor handler de involverede parter, som de gør? Og hvad er moralen?
En klassisk kærlighedshistorie fortjener en klassisk fremførelse, og spirerne skal derfor opføre et
dukketeater for dem, de holder af.

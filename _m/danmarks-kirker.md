---
name: Danmarks kirker
tags:
- uofficielt
- forløb
image: danmarks-kirker.jpg
buylink: https://www.facebook.com/dgpsoendersoegruppe
date_added: 2021-12-17
---
Der findes over 2.000 kirker i Danmark. De danske kirker findes i alle mulige størrelser, faconer, aldre og nogle har endda en spændende historie.

For at tage dette mærke skal du have besøgt mindst én af hver slags kirke på nedenstående liste.

Hver kirke kan kun tælles med én gang på listen, så hvis din egen sognekirke f.eks. har mange kalkmalerier, kan den altså kun tælle med for din egen sognekirke og du må finde en anden kirke med kalkmalerier for at krydse den af på listen.

- Din egen sognekirke.
- En Domkirke.
- En Klosterkirke.
- En Slotskirke.
- En moderne kirke (bygget efter 1960).
- En kirke på én af Danmarks små øer.
- En kirke med mange kalkmalerier.
- En kirke med mere end et spir eller tårn.
- En kirke uden tårn.
- En kirke i en speciel farve (ikke hvid).
- En kirke i en speciel form.
- En nedlagt kirke eller en kirkeruin.

Hvis du vil X´e mærket skal du også opfylde nedenstående

- En kirke fra et andet trossamfund end kristendom.
- En udenlandsk kirke i Danmark.
- En dansk kirke i udlandet.
- Mindst én kirke i hvert af Danmarks ti stifter.


Der er ikke nogen tidsbegrænsning på mærket og måske kan du allerede krydse flere af dem på listen af fra tidligere.

Du behøver ikke deltage i en gudstjeneste i kirken - men du må selvfølgelig meget gerne.

Men du skal som minimum gå ind og se kirken indvendigt for at den tæller med.


Find evt. inspiration til hvilke kirker du vil besøge på [www.danske-kirker.dk](www.danske-kirker.dk)

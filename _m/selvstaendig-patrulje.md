---
name: Selvstændig patrulje
tags:
- uofficielt
image: selvstaendig-patrulje.jpg
buylink: https://soenderborg.gruppesite.dk/maerker/
date_added: 2025-06-05
---
### Beskrivelse

Selvstændig patrulje mærket er et mærke til de engagerede spejdere, der er en funktionel og
selvstændig patrulje.

Før at man kan få mærket, kræver det at man er en patrulje, som kan selv og hvor lederne
kun skal nævne en opgave, hvorefter spejderne målrettet går i gang. Det er ikke et mærke,
man arbejder med over 3 møder, hvorefter man får mærket. Det er et mærke patruljen hele
tiden skal gøre sig fortjent til, gennem positiv, engageret og selvstændig opførsel.

Der er ikke en bedre følelse som spejderleder, end når man har engagerede spejdere, der
har mod på enhver opgave og uden at man behøver være over dem for at der sker noget.
De ser selv at der skal hentes vand til lejrpladsen, at klokken er mange og kartoflerne skal
skrælles, maden laves og at opvasken skal tages.

Spejderne fortjener mærket, når man som leder kan sætte dem igang med større opgaver,
hvorefter spejderne selv løser dem i så stort et omfang, at lederen ville kunne sætte sig i sin
stol og drikke kaffe, mens man kigger på. Spejdernes attitude skal også være positiv til
opgaverne.

### Opgaverne skal være af en hvis størrelse som fx:

- Opbygge en hel lejrplads med alt hvad det indeholder.
- Tænde bål, lave maden og tage opvasken på lejre.
- Undersøge og sætte sig ind i ny viden omkring et emne. Fx flagregler eller kulsø
metoder.
- Planlægge og afvikle en weekendtur med program, madplan, lokation mm.
- Planlægge og afvikle et løb eller møde for de mindre spejdere.
- Tilgå almindelige spejdermøders program med en positiv tilgang og arbejder
fokuseret.
- Undersøge hvilke mærker de gerne vil tage og sætte sig ind i reglerne.
- At de selv løser deres indbyrdes konflikter, inden de bliver store.

Mærket skal på ingen måde fjerne det sjove ved at være spejder. Mærket skal tværtimod ses
som et kompliment til sine dygtige spejdere som de stolt kan bære. Det skal ses som en stor
tak til spejderne for at de er nemme. Mærket er 60 mm i diameter.



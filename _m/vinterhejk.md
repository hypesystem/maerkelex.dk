---
name: Vinterhejk
tags:
- uofficielt
- duelighed
- hejk
image: vinterhejk.jpg
buylink: https://www.shelter.dk/seje/vinterhejk.html
date_added: 2024-12-13
---
### Beskrivelse

Hejk defineres nok meget forskelligt fra spejdergruppe til spejdergruppe, men i relation til dette mærke har vi defineret en hejk som en vandretur med overnatning.

Vinterhejk-mærket er til jer, der tager på hejk om vinteren.

Mærket er vintermakkeren til vores Sommerhejk-mærke.

Som spejderleder sætter du reglerne for at få mærket for dine spejdere. Nedenstående er vores forslag til krav til mærket.

### Regler for mærket

- Hejken er groft sagt: vandring, overnatning, vandring.
- Hejken skal ske i vintermånederne december, januar eller februar.
- Der skal samlet vandres mindst 10 km.
- De 10 km skal fordeles, så der mindst vandres 2 km hver dag.
- Hejken kan godt inkludere delvis transport med bil, bus eller tog, men der skal fortsat vandres mindst 10 km.
- Hejken skal inkludere én overnatning.
- Overnatningen skal ske enten:
  - Under åben himmel, i bivuak, i hængekøje med eller uden tarp, i telt, i shelter eller lignende, eller:
  - Et meget anderledes sovested, f.eks. på en bondemands halmloft, i en stald, i en kirke eller lignende.
- Hejken kan finde sted både med og uden ledere.

### Følgende er ikke tilladt

- Overnatningen må ikke ske i et almindeligt lokale, f.eks. gulvet i en spejderhytte, i en sovesal, i præstegårdens konfirmandstue eller lignende.
- Er den samlede vandretur før og efter overnatningen mindre end 10 km, er man ikke kvalificeret til mærket.
- Det har ingen betydning, om spejderen selv bærer sin oppakning, om den transporteres i en kærre, eller om den bliver kørt af andre til overnatningsstedet, men en kærre er det hyggeligste.

Men husk: Du sætter selv som spejderleder reglerne for dine spejdere.

Mærket er ca. 8,5 × 3,5 cm stort og koster 25 kr. pr. stk. ekskl. porto.
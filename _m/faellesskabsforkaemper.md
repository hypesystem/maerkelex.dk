---
name: Fællesskabsforkæmper
tags:
- uofficielt
- forløb
image: faellesskabsforkaemper.jpg
buylink: https://www.xn--ensomhedogfllesskab-vxb.dk/
date_added: 2025-03-14
age: 6-11
price: 13
---

<h1>Bliv fællesskabsforkæmper</h1>

Mærket er en del af projektet ”Ensomhed og Fællesskab”, der består af aktivitetsmateriale, 
film og undervisningsmateriale til børn i alderen 6-10 år, en helt ny sang af
Sigurd Barrett og et inspirationsmateriale til lokalt engagement, hvor I kan finde ideer til,
hvordan I kan gå sammen med andre i jeres lokalområde for at bekæmpe ensomhed.

<h1>Formål med mærket</h1>

Alle har brug for at være en del af et fællesskab. Derfor sætter dette mærke fokus på, hvordan I hos jer sikrer, at alle føler sig som en del af fællesskabet, og hvordan I byder nye velkommen i jeres fællesskab.

<h1> Forløbet</h1>

<h2>Fortæl børnene, hvorfor I arbejder med fællesskab</h2>

Snak med dem om, hvad fællesskab egentlig er, hvorfor det er vigtigt etc. I kan også se
(dele af) filmen om ensomhed og fællesskab, hvor Snapper og Topper finder ud af en
masse om ensomhed og fællesskab. Og I kan synge den helt nye ensomheds-sang, som
Sigurd Barrett har skrevet, som du kan finde tekst og noder til på ensomhedogfællesskab.dk
Du kan finde inspiration til at tale om fællesskab i aktivitetsmaterialet på ensomhedogfællesskab.dk.

<h2>2 lege</h2>

Vælg minimum 2 lege fra afsnittet ”Lege – samarbejde og grin” (https://www.xn--ensomhedogfllesskab-vxb.dk/aktivitetsmateriale/lege-samarbejde-og-grin) i aktivitetsmaterialet. Fordel legene på to forskellige dage i forløbet.
Hvis du ikke ved, hvad du skal vælge, så brug ”Zip, zap, zup” og ”Cirkler af….” Side 7 og 8

<h2>2 samarbejdsøvelser</h2>

Vælg minimum 2 samarbejdsøvelser fra afsnittet ”Samarbejdsøvelser” (https://www.xn--ensomhedogfllesskab-vxb.dk/aktivitetsmateriale/samarbejdsoevelser) i aktivitetsmaterialet. Fordelsamarbejdsøvelserne på to forskellige dage i forløbet.
Hvis du ikke ved, hvad du skal vælge, så brug ”Omvendt radiobil – eller tillidsfange” og
”Stafet på kasser” Side 22 og 25

<h2>Kreaprojekt</h2>

Vælg 1 krea-projekt om fællesskab fra afsnittet ”Krea-projekter”( https://www.xn--ensomhedogfllesskab-vxb.dk/aktivitetsmateriale/krea-projekter) i aktivitetsmaterialet.
Hvis du ikke ved, hvad du skal vælge, så brug ”Byg ensomhed og fællesskab” Side 28

<h2>Vores fællesskab</h2>

Arbejd med materialet under ”Hvordan er vores fællesskab?” (https://www.xn--ensomhedogfllesskab-vxb.dk/aktivitetsmateriale/hvordan-er-vores-faellesskab)
i aktivitetsmaterialet”

Arbejd også med, hvordan I byder nye velkommen i jeres fællesskab, og hvilken
rolle børnene har. I kan finde inspiration til det i afsnittet ”Nye medlemmer i stærke
fællesskaber” (https://www.xn--ensomhedogfllesskab-vxb.dk/aktivitetsmateriale/nye-medlemmer-i-staerke-faellessakber).

Fordel aktiviteterne ud på 3-5 gange, så de passer til, hvor lang tid I er sammen pr. gang.
Husk ikke at pakke aktiviteterne for tæt. Der skal være tid til at tage de snakke, der opstår
undervejs.

Afslut evt. forløbet med ”tag en ven med”, eller hold et åbent møde et synligt sted i byen,
hvor andre kommer forbi og kan blive inviteret indenfor. Så kan børnene få lov til at
prøve nogle af deres nye færdigheder af og øve sig i at få andre til at føle sig velkommen i
fællesskabet. 
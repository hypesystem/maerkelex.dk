---
name: Knotty
description: >
  <p>Et mærke til tovværksnørder.</p>
  <p>Idet du ikke må få hjælp af nogen til at udføre disse opgaver, skal du være trop- eller seniorspejder eller leder.</p>
  <p>Opgaverne skal udføres af dig og kun dig. Det kan være at I arbejder med mærket som en aktivitet i gruppen og er flere der sidder sammen og arbejder. Og det er helt ok. Men det skal være ”synligt”, at det er dig der udfører arbejdet og når alle opgaverne er færdige, skal du præsentere dem for dine ledere.</p>
  <p>For at kunne gå i gang med dette mærke, kan du allerede 25-30 knob, stik eller besnøringer samt taklinger, som du bruger i dit arbejde med tovværk, rafter o.s.v. Det er din basisviden du anvender, når du udfører opgaver i dit spejderarbejde. Så basis skal være i orden.</p>
  <p>Der er ingen tidsfrist på dette mærke. Det tager den tid det tager. Det kommer også til at koste dig nogle penge, idet tovværk ikke er helt billigt. Måske er der nogle grupper, som vil lave programmet med deres spejdere og kan sætte materialer til rådighed.</p>
  <p>Her er så programmet, fremstil:
    <ul>
      <li>En oceanmåtte, bordskåner af Ø 8 mm sisaltov, du skal bruge 6-8 meter</li>
      <li>En oceanmåtte, gulvmåtte af Ø16mm manilla- eller sisaltov. Du skal bruge 30-35 meter</li>
      <li>En måtte af et tyrkisk knob, som er ”lagt ned”. Du skal bruge Ø 16 mm tov, 8-10 meter</li>
      <li>Når du har målt tovet op, skal enderne tackles. Når du har afsluttet ”fletteriet”, skal enderne sys fast med en krumnål. Til tacklingerne er det bedste at bruge noget tyndt vokset tråd. Til arbejdet med nålen, får du sikkert brug for en lille tang. Brug handsker når du arbejder med tovværket. Køb evt. nogle tynde skindhandsker.</li>
      <li>Hvor mange gennemløb du får i dine oceanmåtter, afhænger af hvor meget tovværk du har målt af. Du kan se at jeg har 4 eller 5.</li>
      <li>En abehånd, af Ø 12 eller Ø 10  mm tov, ca 8 meter (Fyld hullet ud med en Ø 40 mm trækugle eller hårdpresset sølvpapir</li>
      <li>En øjesplejsning evt. med en kovs i (Ø10 el. Ø 12 mm tovværk)</li>
      <li>En endesplejsning (Ø10 el. Ø 12 mm tovværk)</li>
      <li>En sammensplejsning (Ø10 el. Ø 12 mm tovværk)</li>
    </ul>
  </p>
tags:
- uofficielt
- duelighed
age: 12+
coverimage: cover-knot.jpg
image: knotty.jpg
infolink: http://xn--shortymrket-g9a.dk/knotty
buylink: http://xn--shortymrket-g9a.dk/bestilling-eller-information
---

---
name: Skirty
tags:
- uofficielt
- forløb
- nederdel
- "365"
age: 6+
image: skirty.jpg
price: 25
---
Skirty - Nederdelemærket er pigespejdernes modtykke til shorts- og vikingemærket.

Tag på lejr, tænd bål, byg med rafter ligesom du plejer - nu bare i nederdel!

Spejderoutfit og friluftstøj er tit maskulint og 'nørdet', så ved at tage Skirty - Nederdelemærket udfordrer du din egen lejrpåklædning og beviser at spejder sagtens kan være feminint OG praktisk samtidig.

Og det må naturligvis gerne tages af drenge ;-)

I kan følge med i nyt om mærket på dets [facebook-side](https://www.facebook.com/nederdel).

Hvis du vil have en sværere udfordring, kan du overveje at tage [Skirty365](/m/skirty365/), hvor du skal gå med nederdel hver dag i et helt år, ikke bare til spejderarrangementer.

## Regler

For at have ret til at bære Skirty - Nederdelemærket skal du gå med nederdel (eller kjole) til alle spejderarrangementer i et år.

Det er tilladt at have strømpebukser, leggins eller cykelshorts inden under.

Det er også tilladt at have regnbukser ud over i nødstilfælde - men naturligvis bedst med en regn-nederdel!

Og så skal man selvfølgelig sove i natkjole :-)

Undtagelser er kun tilladte i tilfælde hvor nederdelen er for farlig påklædning i forhold til aktiviteten - som fx ved klatring/rappelling el. lign. Dette bestemmes af den aktivitetsansvarlige.

## Vil du X'e?

Vil du X'e Skirty - Nederdelemærket, så tager du det bare med bare ben...

Hotpants/cykelshorts til over knæet og strømper til under knæet er dog tilladt.

X'er man mærket, må man sy et rødt X ovenpå mærket.
Det røde X kan [findes her](/m/dgp-x-maerket).

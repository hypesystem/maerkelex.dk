---
name: Grænse&#173;brydere
tags:
- De grønne pigespejdere
- forløb
age: 9-16
image: dgp-graensebrydere.jpg
infolink: http://pigespejder.dk/forside/for-pigespejdere/aktivitetsmateriale/udfordringsmaerker-for-spejdere-seniorspejdere/vovehalsen/graensebrydere/
buylink: http://www.55nord.dk/de-gr%C3%B8nne-pigespejdere/shop-de-groenne-pigespejdere/maerker-2/graensebryder-maerke
---
Grænser kan være rigtig mange ting. Der er grænser mellem lande, grænser mellem mennesker og
personlige grænser man kan udfordre og overskride. Grænserne kan eksistere inde i hovedet på
én selv, være kropslige, materielle osv. Grænser er altså ikke kun fysiske forhindringer, som fx den
kæmpe betonmur, der opdelte Tyskland som en konsekvens af 2. verdenskrig. Tyskland blev opdelt
i Øst og Vest og det fik store konsekvenser for de mennesker, der boede i landet.
Måske viser ens personlige grænse sig, hvis man bliver bedt om at stille sig op på gaden for at
synge en sang, eller måske hvis man bliver bedt om at spise en græshoppe? Denne personlige
grænse ville måske vise sig ved, at en høj indre stemme råbte et skingert "nej!" til det

I arbejdet med dette mærke skal I opleve noget om, hvad grænser er og kan være – og I skal lære
lidt om, hvordan I kan overtale jer selv til at overskride disse, og hvorfor det er godt at bryde nogle
af de grænser, I har. Det er godt at kunne mærke ordentligt efter, hvor ens grænser går, og hvornår
det er godt for en at overskride dem, men samtidig kunne mærke, hvornår det er godt at kunne
sige fra. For nogle gange er det også rigtig godt at lytte til den indre stemme, der siger nej. Men
man skal kunne bedømme, hvornår man skal gøre hvad.
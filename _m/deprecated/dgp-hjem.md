---
name: Hjem
tags:
- De grønne pigespejdere
- forløb
age: 5-16
image: dgp-hjem.jpg
infolink: http://pigespejder.dk/forside/for-pigespejdere/aktivitetsmateriale/engagementsmaerker/verdensborger/hjem/
buylink: http://www.55nord.dk/de-gr%C3%B8nne-pigespejdere/shop-de-groenne-pigespejdere/maerker-2/hjem-maerke
---
Danske pigespejdere skal vide, at de er en del af det store globale pigespejderarbejde. De skal
opleve, at vi som pigespejdere har et fælles værdisæt, der gør, at vi sammen kan – og bør – spille
en rolle i verden. Med mærket vil der være naturligt fokus på pigespejdernes verdensorganisation
WAGGGS og de fem verdensspejdercentre, som er med til at skabe rammen for det internationale
pigespejderarbejde. Efter at have taget mærket vil både gruppen og den
enkelte pige have et øget internationalt engagement som resultat af forståelse og
fællesskabsfølelse. Håbet er, at både individer og grupper vil opsøge internationale
spejderoplevelser efterfølgende.

### Formål for spirer og grønsmutter:
Med dette mærke skal pigerne blive klogere på, hvordan det er at være barn i et andet land. De
skal bl.a. have et indblik i, hvordan børn i andre lande leger og spiser og selv prøve kræfter med
livet i et land, der har færre ressourcer end Danmark. Gennem aktiviteterne vil de komme frem
til en erkendelse af, at børn i verden lever forskelligt, og at det betyder meget, hvor man er født.
Fokus er på livet i landemed færre ressourcer end i Danmark, og derfor markant anderledes.
Pigerne vil dermed få en forståelse for, hvor privilegerede vi er i Danmark.
---
name: Julelys
tags:
- uofficielt
image: julelys.jpg
buylink: https://www.shelter.dk/seje/julelys.html
date_added: 2024-12-13
---
### Beskrivelse

For at få Julelys-mærket skal du gå med lys i dit spejdertørklæde alle dage fra den 1. december til den 24. december.
Vær med til at sprede julehygge ved at sætte lys i dit spejdertørklæde.

### Krav til mærket er følgende:

- Du skal børe dit spejdertørklæde og have lys i det fra den 1. december til den 24. december – hele dagen.

Reglerne er i det store og hele meget lig Spejd365, men der er ingen bufferdage fra den 1. december til den 24. december, hvis man skal have Julelys-mærket. Mærket må tages sideløbende med Spejd365.

### Du skal gøre følgende:

- Køb en lille lyskæde af passende længde.
- Sy en lille lomme på bagsiden af trekanten på dit tørklæde. Heri kan batteriboksen anbringes.
- Sno lyskæden rundt om det bundne tørklæde.
- Vær beredt – så hav ekstra batterier med, hvis det er nødvendigt.

### Man behøver ikke have tørklædet på:

- Når man sover.
- Når man er i bad, i svømmehal eller lignende.
- Hvis sport eller arbejde kræver, at man ikke må gå med det.
- Hvis der er en sikkerhedsmæssig risiko ved det.
- Og man slukker lyskæden, hvis ens lærer finder det forstyrrende i timen og beder om det.

Når man har gennemført det, kan man få Julelys-mærket. 
Inden mærket sys på uniformen, anføres årstallet med gul tråd i de fremhævede digitaltal, f.eks. 2024. Broderigarn er egnet til formålet.

Mærket er ca. 5 cm i diameter og koster 20 kr. pr. stk. ekskl. porto.
---
name: Savbevis
tags:
- KFUM-Spejderne
- forløb
image: savbevis-kfum.jpg
buylink: https://shelter.dk/seje/
date_added: 2025-08-19
age: 6+
---
### Beskrivelse

Savbeviset er lavet som en uofficiel følgesvend til det officielle knivbevis og øksebevis. Målet med savbeviset er, at spejderne lærer at benytte saven på en sikkerhedsmæssigt fuldt forsvarlig måde, så ingen kommer til skade.
Som spejdere arbejder vi med en række værktøjer, som kan være farlige. Det drejer sig om saven, kniven og øksen. Hos KFUM-Spejderne har vi et knivbevis og et øksebevis, men har ikke tidligere haft et savbevis.

### Formål
Formålet med savbeviset er derfor at sætte fokus på, hvordan vi anvender saven, så vi ikke kommer til skade, når vi bruger den.

### Savreglerne er som følger:

- Vælg den rigtige type sav til opgaven.
- Lav først en rille.
- Sørg for, at træet ligger fast.
- Træet skal være tykkere end ens håndled.
- Pas på den anden hånd.
- Sav stille og roligt.
- Udnyt hele saven!
- Sav kun i træ.
- Pas godt på saven.

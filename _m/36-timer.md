---
name: 36 timer
tags:
- uofficielt
- forløb
age: 12+
image: 36-timer.jpg
coverimage: cover-friend2.jpg
buylink: https://www.facebook.com/36timer
price: 20
---
Hvordan arbejder du når du har været vågen i 24 timer? Hvordan er du som spejderven efter 31 timer uden søvn? Er det sjovt at pionere om natten? Hvordan ser byen ud klokken 3 om morgenen?

Alt dette kan du afprøve hvis du holder dig vågen i 36 timer!
Du lærer meget om dig selv og dine spejderkammerater, samtidig med at du oplever verden om natten.

### Regler:
- For at få mærket, skal du holde dig vågen i 36 timer i træk.
- Hovedparten af de 36 timer skal være i forbindelse med spejderaktiviteter (Transport til og fra arrangementer/kurser gælder også).
- I løbet af de 36 timer er det tilladt at tage et powernap på maksimalt 20 minutter.

Det er en god idé at være flere sammen om at tage mærket, for ellers bliver det 36 meget lange timer!

Hvilke aktiviteter I laver er op til jer selv, men fællesbetegnelsen for dem skal være spejderaktiviteter.

De sejeste kan gøre mærket Xtreme, og dermed fortjene [et X til at sætte på mærket](/m/dgp-x-maerket).
For at x'e mærket skal man holde sig vågen i 48 timer. Man må maksimalt tage 2 powernaps af 20 minutters varighed (og de kan ikke bruges som en på 40 minutter). Derudover er reglerne de samme.
---
name: Brændekløvermærket 
tags:
- uofficielt
image: braendekloever.jpg
buylink: https://spejdernepaaholmen.dk/braendekloevermaerke 
date_added: 2024-03-05
---

Der er noget ganske særligt ved at være med til at kløve brænde til bålet og brændekløveren er derfor et vigtigt værktøj på de fleste spejdermøder.
Ved hjælp af brændekløveren kan alle spejdere – uanset alder – være med til at splitte brænde og hugge gode stykker i forskellig størrelse til optænding. Brændekløveren er et sikkert værktøj, der kan bruges af spejdere helt ned til 3-års alderen med hjælp fra en voksen.

Gennem arbejdet med mærket lærer spejderne at håndtere brændekløvning med brændekløver forsvarligt.

Spejdere med færdighedsmærket brændekløver:

- Bruger brændekløver og mukkert korrekt (kan sætte brændekløveren forsvarligt op og sikre, at der er god sikkerhedsafstand omkring arbejdspladsen).
- Kender sikkerhedsreglerne (kan håndtere den tunge hammer eller mukkert forsvarligt, stå med spredte ben og bruge skaftets længde til at opnå maksimal slageffekt).
- Ved hvordan man passer på værktøjet.
- Kan splitte brænde op i mindre stykker, der passer til optænding.
---
name: Kage du klare det?
tags:
- uofficielt
- forløb
image: kage-du-klare-det.jpg
buylink: https://roskildegruppe.dk/maerkebestilling/
date_added: 2024-10-01
age: 11+
---
### Beskrivelse
Kage du klare det er en udfordring der går ud på, at kunne fremstille kager under ekstreme
forhold.

### Regler
- For at gennemføre mærket skal man have gennemført minimum 5/6 forskellige
kagebagninger.
- Minimum en af kagerne SKAL laves på en trangia.
- Der er ingen tidsbegrænsing på gennemførelse af mærket.

### De forskellige kagemøder
1. Kage over bål
Patruljen skal lave en kage over bål. Det kan være i en gryde, pande, i en appelsin mm.

2. Kagebagning med handicap
Patruljen laver sammen en kage, men alle patruljemedlemmer har hvert deres handicap:
Mulige handicap: en arm bundet fast på ryggen, bind for øjnene, høreværn på, må ikke gå,
tape for munden osv.

3. Kitchen by Night (indendørsmøde)
Spejderne laver sammen to og to en muffindej. Aktiviteten foregår i absolut mørke OG med
bind for øjnene. Alle ingredienser står på et samlet bord i forskellige skåle. Der må gerne
være ekstra snyde-ingredienser med på bordet. En leder læser undervejs muffinopskriften
op, imens spejderne henter de ingredienser, som de mener de skal bruge, og laver deres
dej. Når spejderne mener de er færdige, hælder en leder dejen i muffinforme og bager den,
hvorefter man kun kan håbe at det smager nogenlunde spiseligt.

4. Kage over jorden
Spejderne skal pionere en opstilling, således at de alle kan være minimum én meter over
jorden. Når det er pioneret skal spejderne tage alle ingredienser og materialer til at lave
kagen med derop, hvorefter kagen laves (har man glemt noget må man undvære). Patruljen
melder klar, stadig over jorden, når kagen er færdig.
(I denne opgave defineres abesalat, æblekage, pandekager og også som kage, selvom man
selvfølgelig stadig er velkommen til at lave en mere traditionel kage)

5. Kage-kode-løb
Denne kagebagning kræver en leder eller lignende der på forhånd arrangerer mødet for
spejderne:
- Mulighed 1: Spejderne får en kode, som indeholder instrukser til at gå til et givent
sted, hvor der både ligger en ingrediens til kagen og den næste kode-instruks. Når
alle ingredienser er samlet bages kagen.

- Mulighed 2: Stjerneløb hvor der i centrum sidder ledere og udgiver koder med
opgaver, når opgaven er løst, får spejderne en ingrediens.

6. Smukkage
Pynte konkurrence. Patruljerne skal lave en kage og pynte den. Smukkeste kage vinder.
Hvis man kun er en enkelt patrulje, kan man pynte muffins, hver sin halve lagkage eller
lignende.

---
name: Kage du klare det?
tags:
- uofficielt
- forløb
image: kage-du-klare-det.jpg
buylink: https://roskildegruppe.dk/maerkebestilling/
date_added: 2024-10-01
age: 11+
---
### Beskrivelse
Kage du klare det er en udfordring der går ud på, at kunne fremstille kager under ekstreme
forhold.

### Regler
- For at gennemføre mærket skal man have gennemført minimum 5/6 forskellige
kagebagninger.
- Minimum en af kagerne SKAL laves på en trangia.
- Der er ingen tidsbegrænsing på gennemførelse af mærket.

### De forskellige kagemøder
  1. Kage over bål


      Patrujlen skal lave en kage over bål. Det kan være i en gryde, pande, i en appelsin mm.

  2. Kagebagning med handicap


      Patrujlen laver sammen en kage, men alle patrujlemedlemmer har hvert deres handicap. De mulige handicap kunne være en arm bundet fast på ryggen, bind for øjnene, høreværn på, ikke må gå, tape for munden osv.

  3. Kitchen by Night (indedørsmøde)


      Spejderne laver sammen to og to en muffinsdej. Aktiviteten foregår i absolut mørke og med bind for øjnene. Alle ingredienser står på et samlet bord i forskellige skåle. Der må gerne være ekstra snyde ingredienser på bordet. En leder læser undervejs muffinopskriften højt, imens spejderne henter de ingredienser de mener de skal bruge, og laver deres dej. Når spejderne mener de er færdige, hælder en leder deres dej i muffinforme og bager den, hvorefter man kun kan håbe at det er nogenlunde spiseligt.

  4. Kage over jorden 


      Spejderne skal pionere en opstilling, således at de alle kan være minimun én meter over jorden. Når dette er pioneret skal spejderne tage alle ingredienser og materiale til at lave en kage med derop, hvorefter kagen laves. Hvis man har glemt noget, må det undværes. Patrujlen melder klar, stadig over jorden, når kagen er færdig. I denne opgave defineres abesalat, æblekage, pandekager også som kage, men man er selvfølgelig velkommen til at lave en mere traditionel kage.

  5. Kage-kode-løb


      Denne kagebagning kræver en leder der på forhånd arrangerer mødet for spejderne. Der er to muligheder.  
      Den første mulighed er at spejderne får en kode, som indeholder instrukser til at gå til et givent sted, hvor der både ligger en ingrediens til kagen og den næste kode-instruks. Når alle ingredienser er samlet bages kagen.


      Den anden mulighed er at lave stjerneløb hvor der i centrum sidder ledere og udgiver koder med opgaver. Når opgaven er løst, får spejderne en ingrediens.

  6. Smukkage


      Pyntekonkurrence. Patrujlerne skal lave en kage og pynte den. Smukkeste kage vinder. Hvis man kun er en enkelt patrujle, kan man pynte muffins, hver sin halve lagkage eller lignende.
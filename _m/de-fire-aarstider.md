---
name: De fire årstider
tags:
- uofficielt
- forløb
image: de-fire-aarstider.jpg
age: +6
buylink: https://www.rasmus-rask.dk/nyt-maerke
date_added: 2022-08-05
---
"De Fire Årstider" er et længere forløb, der handler om at gøre noget godt for livet i naturen i hver af de fire sæsoner. Hvem har "mest brug for" vores hjælp om vinteren og hvem har egentlig brug for den om sommeren – og hvilken slags? Har fugle brug for redekasser om vinteren? Eller skal vi tage dem ned? Har flagermus brug for deres skjul om sommeren?

### Idéer man kan lave på forløbet:
* Fuglekugler
* Foderbræt
* Redekasser
* Fuglebad
* Vandhul til insekter, padder og andre dyr
* Insekthotel
* Bihytte
* Plante blomster til gavn for bier og andre insekter
* Plante træer
* Pindsvinehule
* Foderhæk til hjorte med hø
* Plante majs og lad det stå vinteren over til hjortene
* Flagermuseskjul

Bemærk dette er kun et lille udsnit af forslag, andre idéer er selvfølgelig mere end velkomne.

### Krav:
* Man skal lave minimum 1 ting hver sæson (forår, sommer, efterår og vinter), der er godt for livet i naturen. Det behøver ikke at være det samme dyr, man gør noget godt for hver sæson, man kan f.eks. godt lave insektbo og flagermuskasse.
* Forstå hvorfor, at det er godt, og hvorfor vi gør det.
* Lære hvilke dyr har mest ”brug for” vores hjælp hver sæson og hvorfor. Eller har de måske brug for hjælpen hele året?
* Lære om det er til gavn at lade det være oppe hele året. F.eks. har fuglene kun brug for redekasserne i forår/sommer halvåret? Skal vi tage den ned om vinteren eller har de stadig gavn af den selvom de ikke ligger på æg? Har andre dyr gavn af kassen om vinteren? Hvis vi fodrer dem om vinteren, vil det så stadig være til gavn for dem at fortsætte om sommeren, eller er det bedre at lade være? Burde vi sætte blomster ud til bierne om vinteren?
* Man skal lave det hele selv. Det vil sige, at man ikke bare kan købe et par fuglekugler og hænge op. Fuglekuglerne skal laves selv.
* Tingene skal være så “natur-venlige” som muligt. F.eks. er det bedre for naturen og miljøet at lave fuglekuglebeholder af grankogler end plastikkrus/net.  

### Mål:
Som det forrige [Naturliv-mærke](/m/naturliv), handler dette mærke også om, at man skal gøre noget godt for livet i naturen og samtidig lære og forstå hvorfor, vi gør de ting/hvorfor det er godt for livet i naturen.

*Mærket er lavet af Bifrost Klan.*

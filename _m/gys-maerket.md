---
name: GYS-Mærket
tags:
- uofficielt
age: 15+
image: gys-maerket.jpg
buylink: https://www.facebook.com/gysmaerket
date_added: 2022-12-20
---
Gysermærket er et mærke som FDF Ørnhøj/Vind har udviklet.

Idéen kommer af, at vi er en gruppe, der elsker gys. Vi manglede lidt et mærke der kunne bevise dette. Med gysermærket får man prøvet nogle grænser af og oplevet lidt gys. Man får også sat fantasien og kreativitet på spil.

Gysermærket er den første af sin slags.
Man skal være 15+ år, for at kunne gennemfører mærket, da der er mange steder i gysets navn, som kræver dette.

Det er vigtigt, at man gør det sammen som et hold. Man skal derfor være mindst 2 personer for at gennemfører mærket.

## Krav for den første del af mærket: G
G står for grufuld. Her skal man opleve gyset i virkeligheden og på egen krop. Dette betyder, at man skal igennem et professionelt escaperoom med gyser ramme eller haunted house f.eks. Dystopia og Locked.

## Krav for den anden del af mærket: Y
Y står for yde. Dette betyder, at man skal udtænke et escaproom eller et ”horrorrun”, som skal fremføres for sin egen kreds, en anden kreds eller for byen.
Der skal brainstormes idéer og det er vigtigt, at der skrues helt op for gysen.

## Krav for den sidste del af mærket: S
S står for spillefilm. Her skal man se mindst 10 gyserfilm, for 15+ år, i streg, på under 24 timer.
Man må ikke sove undervejs.

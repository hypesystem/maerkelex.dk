---
name: Skirty365
tags:
- uofficielt
- forløb
- nederdel
- "365"
age: 6+
image: skirty365.jpg
price: 30
date_added: 2018-08-07
---
Skirty365 - nederdel, også til daglig!

Vil du gå all in og også gå med nederdel til daglig, så fortjener du Skirty365.

Spejderoutfit og friluftstøj er tit maskulint og 'nørdet', så ved at tage Skirty udfordrer du din egen lejrpåklædning og beviser at spejder sagtens kan være feminint OG praktisk samtidig.

Og det må naturligvis gerne tages af drenge ;-)

I kan følge med i nyt om mærket på dets [facebook-side](https://www.facebook.com/nederdel).

Skirty365 er den sværere udgave af [Skirty-mærket](/m/skirty/) --- for at tage Skirty365 skal man gå med nederdel *hver dag i et år*, og ikke bare til spejderarrangementer.

## Regler

For at have ret til at bære Skirty365 skal du gå med nederdel (eller kjole) *hver dag* i et år.

Det er tilladt at have strømpebukser, leggins eller cykelshorts inden under.

Det er også tilladt at have regnbukser ud over i nødstilfælde - men naturligvis bedst med en regn-nederdel!

Og så skal man selvfølgelig sove i natkjole :-)

Undtagelser er kun hvis du deltager i aktiviteter, der fra arrangørens side ikke tillader nederdel/kjole.

## Vil du X'e?

Vil du X'e Skirty365, så tager du det bare med bare ben...

Hotpants/cykelshorts til over knæet og strømper til under knæet er dog tilladt.

X'er man mærket, må man sy et rødt X ovenpå mærket.
Det røde X kan [findes her](/m/dgp-x-maerket).

---
name: Tag en ven med
tags:
- uofficielt
image: tag-en-ven-med.jpg
buylink: https://soenderborg.gruppesite.dk/tag-en-ven-med/
date_added: 2024-01-23
---
Tag en ven med mærket kan gives til en spejder, der har haft en ven med til et spejdermøde,
hvorefter vennen er blevet meldt ind i gruppen.

Mange grupper kunne godt tænke sig at være flere medlemmer. Men når man beder sine
spejdere om at tage en ven med, sker det ikke altid. Derfor har vi i Sønderborg gruppe
designet et mærke, der kan motivere spejderne til at tage en ven med.

Reglerne er simple:
- Når en spejder har haft en ven med til et spejdermøde, og den ven senere melder sig ind i gruppen, har spejderen fortjent mærket.
- Hvis man er flere om at tage vennen med fortjener alle mærket. Fx hvis der er 3 spejdere i en klasse, der alle har del i at tage deres 4. ven med, fortjener alle de 3 spejdere mærket.

Men det stopper ikke her. For hvorfor nøjes med én ven? For hver ven man tager med, må
man sy et kryds i et af de felter i bunden af mærket. Så handler det selvfølgelig om at være
den spejder i gruppen med flest krydser på mærket.

Så lad os få fundet en masse venner at tage med!
God fornøjelse.
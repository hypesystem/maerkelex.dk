---
name: Lille Ulv
description: >
  <p>Forløbsmærke til mikro- og minispejdere</p>
  <p>Mærket kan tilpasses gruppens bestående traditioner og der kan ændres i programmet, så det passer til behovet.</p>
  <p>Mærket kan kun tages af mikro- og minispejdere.</p>
  <p>Mærket kan kun tages, hvis det er noget gruppen arrangerer.</p>
  <p>D.v.s. man kan ikke blot købe 1 mærke.</p>
  <p>Det er et forløbsmærke som kan løbe over mikro- og minitiden.</p>
  <p>Hvad skal du så gøre for at tage et meget svært mærke ?
    <ol>
      <li>Du skal kunne rulle dit spejdertørklæde rigtigt og du skal selv kunne binde en knude eller et knob efter eget ønske, så dit tørklæde sidder rigtigt</li>
      <li>Du skal kunne rense et sår og sætte et plaster på og så skal du vide noget om bakterier</li>
      <li>Du skal kunne se dig selv og dine spejderkammerater igennem for flåter og forklare din mor eller far, at de skal kikke efter flåter på dig, når du kommer hjem fra en tur i skoven</li>
      <li>Du skal have prøvet at være med til at lave mad i spejderhytten eller på en tur. Du skal selv kunne skrælle kartofler og gulerødder og så skal du kunne være med til at dække bord</li>
      <li>Du skal kunne snøre dine snørebånd selv. Bruger du sko eller støvler med velcro, gør din leder en pind og et knobtov klar, så du kan binde sko-sløjfe på det</li>
      <li>Du skal have deltaget på en lejrtur med mindst 1 overnatning i telt, shelter eller en hytte.</li>
      <li>Du skal have deltaget på en vandretur med gruppen på 5-6 kilometer</li>
      <li>Du skal kunne genkende 5 forskellige fugle</li>
      <li>Du skal kunne genkende 5 firbenede dyr, der lever i skoven</li>
      <li>Du skal have prøvet at lave gipsafstøbning af dyrespor</li>
      <li>Du skal have lavet en kollage med blade fra mindst 6 forskellige træer</li>
      <li>Du skal have været med til at finde dyrespor i skoven efter ræv, rådyr, hare, egern, lækat og grævling</li>
      <li>Du skal kunne ringe efter hjælp. Ambulance, læge etc.</li>
    </ol>
  </p>
tags:
- uofficielt
- duelighed
age: 6-10
image: lille-ulv.jpg
infolink: https://shorty.tac-case.dk/index.php/lille-ulv
buylink: https://shorty.tac-case.dk/index.php/bestilling-eller-information
---

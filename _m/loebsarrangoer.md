---
name: Løbsarrangør
tags:
- uofficielt
- forløb
image: loebsarrangoer.jpg
buylink: https://www.skjoldborgen.dk/loebsarrangoer-maerket
date_added: 2025-04-11
age: 10+
---
### Beskrivelse

Dette mærket handler om at spejdere skal lave løb for andre spejdere.
At deltage i løb er noget, næsten alle spejdere har prøvet. Nogle endda masser af gange.

Men hvad skal der til for at arrangere et løb? Hvad er godt, hvad er sjovt for deltagerne, og hvad skal man altid huske?
Det kunne være et stort løb for alle de andre spejdere i divisionen. Eller et lille løb for den aldersgrenen lige under.

### Krav for mærket

For at få mærket skal man deltage i planlægningen af et løb ved at:

- Planlægge poster 
    ELLER tegne eller skaffe et kort 
    ELLER planlægge ruten
- Hjælpe med opstillingen OG oprydning
- Bemande en post under løbet
- Evaluere efter løbet

Løbet skal have mindst 10 poster (inkl start og mål).
Løbet skal have mindst 10 deltagere.

Mærket er rundt, og 42 mm i diameter. Det er vævet.

### Løbstyper

Der findes mange forskellige slags løb.

Det kunne f.eks. være:

- Et klassisk post-løb med opgaver
- Et natløb med skræmmere ved eller imellem posterne
- Et orienteringsløb ude i skoven

Hvis løbet har mindst 42 deltagere ELLER hvis du har arrangeret mindst 3 slags løb, så må du sy mærket på med guldtråd.

### Finde kort

Når i skal finde kort, så prøv at spørge den lokale orienteringsløbsklub. De plejer at have nogle ret lækre kort.

I kan finde klubberne her:<a href="https://do-f.dk/proev-orientering/find-en-klub">"Find en orienteringsklub"</a>
Og i kan finde offentlige kort på:<a href="https://www.findveji.dk/">"Friluftseventyr med orienteringsløb"</a>

### Evaluering efter løbet

Når alt er ryddet op, så tag en snak om hvordan det gik.
Start med de dårlige ting. Og slut af med de gode - det gi'r en bedre stemning, og lyst til at arrangere igen.
Brug spørgsmålene herunder, og find selv på flere.
De er målrettet forskellige typer af løb: Postløb (PL), Natløb (NL), Orienteringsløb (OL).

- Hvad gik dårligt?
- Var der noget der gik helt galt? (Alle)
- Var der postbeskrivelser, som ikke var til at forstå? Hvorfor ikke? (PL)
- Var der opgaver som var for nemme? Eller for svære? (PL)
- Var der post-placeringer som ikke fungerede? (Alle, men især OL)
- Var der fejl i kortet, eller store ændringer i området? (Alle, men især OL)
- Var der for langt til start? (OL)
- Hvad skal gøres lidt bedre?
- Var der noget medbragt udstyr, som ikke var nødvendigt? (Alle)
- Hvad var fantastisk?
- Hvilken post var den bedste? (Alle)
- Var der lagt en godt skjult post, eller en fælde, hvor man løb forkert? (OL)
- Var der et skræmmer-skjulested som virkede _hver_ gang? (NL)
- Hvilken del af løbet så deltagerne ud til at nyde mest? (Alle)
- Og hvordan gør vi mere af det næste gang?
---
name: Nattens dyr
tags:
- uofficielt
- forløb
image: nattens-dyr.jpg
age: +6
buylink: https://www.facebook.com/Naturlivsmaerkerne/
date_added: 2022-08-05
---
"Nattens Dyr" handler om at opleve og lære om de dyr, som er skumrings/natteaktive. Hvilke dyr det er, hvordan de skiller sig ud, og hvordan vi kan hjælpe dem. 

### Idéer man kan lave på forløbet: 
* Observér hvilke dyr, der er fremme ved skumring/nattetide evt. efter at have gjort noget af nedenstående. Bliver tingene brugt? Alternativ tjekke om det, spejderne har lavet, er blevet brugt? F.eks. er der efterladenskaber i flagermuskassen osv.
* Flagermuskasser
* Pindsvinebo
* Uglekasser
* Foderhæk til hjorte med hø
* Plante majs til hjorte

Bemærk dette er kun et lille udsnit af forslag, andre idéer er selvfølgelig mere end velkomne.

### Krav:
* Man skal lave minimum 2 ting, der er godt for skumrings/nattelivet i naturen. 
* Forstå hvorfor, at det er godt, og hvorfor vi gør det.  
* Lære hvilke dyr, vi har i Danmark, der er skumrings/natteaktive og hvordan de skiller sig ud fra de dyr, der er aktive om dagen.  
* Lære om hvorfor de er vigtige og hvad vi kan gøre for at hjælpe dem, også selvom vi ikke kan se dem. 
* Man skal lave det hele selv. Det vil sige, at man ikke bare kan købe en uglekasse og hænge den op.  
* Tingene skal være så “natur-venlige” som muligt, altså helst af naturlige materialer såsom træ i stedet for af plastik. 

### Mål:
Som det forrige ["Naturliv-mærke"](/m/naturliv), handler dette mærke også om, at man skal gøre noget godt for livet i naturen og samtidig lære og forstå hvorfor, vi gør de ting/hvorfor det er godt for livet i naturen. 

*Mærket er lavet af Bifrost Klan.*

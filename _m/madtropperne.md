---
name: Madtropperne
tags:
- uofficielt
image: madtropperne.jpg
coverimage: cover-madtropperne.jpg
highlight: new
price: 20
age: 10-17
infolink: http://madkulturen.dk/servicemenu/nyhed/nyhed/alle-elskede-madtropperne/
date_added: 2018-03-07
---
### Kort om Madtropperne-mærket
Med Madtroppernes spejdermærke kommer I til at skulle lave mad over bål, hvor de fem grundsmage og
grøntsager i sæson er i fokus.

<iframe src="https://www.youtube.com/embed/l2An9_03Plc?rel=0" frameborder="0" allow="autoplay; encrypted-media" allowfullscreen></iframe>

### Introduktion
Det er vigtigt at kunne lave god mad – både fordi det smager dejligt, og fordi maden giver energi til
aktiviteter. Det handler også om at kunne klare sig selv, og at forstå madens vej fra jord til bord. Og så er det
hyggeligt at spise med andre.
Aktiviteten tager udgangspunkt i Madtroppernes Kulinariske Håndbog. Her har vi samlet tips og tricks til jer. I
kan bl.a. læse om de fem grundsmage, finde gode grundopskrifter til nem og lækker spejdermad – og hvis I
har mod på det – vilde urter I kan plukke i naturen.

### Om Madtropperne
Madtropperne er en køkkenskole, hvor du lærer at lave lækker, simpel mad over bål. Grundtanken er, at
Madtropperne skal sætte spor: Så din spejdermad kommer til at smage lidt bedre og være lidt vildere
fremover. I 2012 og 2017 var Madtropperne en aktivitet på Spejdernes Lejr, hvor tusindvis af spejdere gik til
gryderne. Madtropperne var et samarbejde mellem Madkulturen og Spejdernes Lejr 2017, som var støttet af
TrygFonden.